---
sidebar_position: 13
---


# راهنمای تنظیمات EZPing

با وجود اینکه برای راحتی استفاده از نرم افزار، بیشتر تنظیمات **EZPing** به صورت داینامیک طراحی شده و در هنگام اتصال با توجه به پارامتر های مختلف به صورت خودکار اعمال می شود، گاهی ممکن است که کاربران نیازمند انجام تغییرات دستی برای اتصال باشند. 

در این بخش توضیحاتی در رابطه با گزینه های موجود در صفحه تنظیمات ارائه شده است.


![winver-run](./img/settings-menu.png)

# بخش Connection Protocol

در این بخش شما می توانید پروتکل اتصال مورد استفاده توسط **OpenVPN** را انتخاب کنید. به صورت پیش فرض این گزینه روی حالت **UDP** تنظیم شده. پروتکل **UDP** دارای **Overhead** کمتر و سرعت بیشتری می باشد و برای استفاده های گیم مناسب تر بوده و لتنسی پایین تری ارائه می دهد. 

در مواردی خاص و نادر ، بعضی از ارائه دهنده های اینترنت کشور دچار مشکل شده و پروتکل **UDP** را روی یک سری رنج آی پی ها محدود می کنند که در این صورت می توان با تنظیم کردن این گزینه روی **TCP** ، به سرویس ایزی پینگ متصل شد. 

پیشنهاد می شود تا زمانی که که پروتکل **UDP** برای شما قابل استفاده هست، از تنظیم کردن این گزینه روی **TCP** خودداری کنید. 


# بخش Mutli-Net For Contents

این گزینه برای زمانی است که شما می خواهید دیتای غیر گیمینگ نیز از حالت **Multi Internet** عبور کند. با فعال کردن این گزینه کلیه ترافیکی که ایزی پینگ بر روی آن اثر میگذارد و باعث رفع تحریم آن می شود، از حالت **Multi Internet** استفاده کرده و از تمامی اینترنت های متصل به سیستم عبور می کند. 

این گزینه برای زمانی مناسب است که شما می خواهید در زمان اتصال به برنامه و در صورت قطعی اینترنت اصلی سیستم، حتی در استفاده از موارد غیر حساس و غیر گیمینگ نیز وقفه ای ایجاد نشود.

برای مثال اگر این گزینه غیر فعال باشد و شما به سرویس **WoW-Full** و **دیسکورد** با حالت **Multi Internet** فعال، متصل باشید و در حال انجام بازی **World of Warcraft** باشید، در صورتی که اینترنت اول و اصلی سیستم شما دچار مشکل شود، شما در بازی **World of Warcraft** لگ و یا دیسکانکتی نخواهید داشت، ولی در استفاده از بقیه سرویس ها مانند دیسکورد و یا وبسایت هایی که ایزی پینگ باعث رفع تحریم آن ها شده، دچار مشکل خواهید شد تا زمانی که اینترنت اول و اصلی سیستم دوباره متصل شود.

در مثال بالا، اگر گزینه **Mutli-Net For Contents** فعال باشد، حتی در زمان قطعی اینترنت اول سیستم نیز مشکلی برای استفاده از سرویس هایی که ایزی پینگ بر روی آن ها اثر دارد نخواهید داشت.

پس از فعال یا غیر فعال کردن این سوییچ، برنامه از شما درخواست ری استارت اپلیکیشن را می کند که با کلیک بر روی **Restart Now** به صورت اتوماتیک انجام می شود و تغییرات اعمال می شود.

**بدیهی است که این امر موجب استفاده این ترافیک غیر حساس از تمامی اینترنت های شما شده و هزینه های اینترنت شما را افزایش می دهد، به همین منظور پیشنهاد می شود تا مگر در مواقع ضروری و حساس، این گزینه را فعال نکنید. حالت پیش فرض این گزینه نیز غیر فعال می باشد.**

**لازم به ذکر است که این گزینه فقط برای اکانت های Pro قابل فعال سازی می باشد و برای اینکه بتوانید این سوییچ را روشن کنید، ابتدا باید سوییچ **Multi-Net** در صفحه اصلی برنامه فعال شود.**



# بخش Connection Troubleshooter

این گزینه برای زمانی است که شما در هنگام ورود به اکانت یا در هنگام اتصال به برنامه با خطای **Turn Off VPN** مواجه می شوید، در صورتی که اطمینان دارید که روی سیستم **VPN** یا سرویس رفع تحریم دیگری فعال نیست.

در بعضی موارد، ارائه دهنده های اینترنت کشور، برای اعمال یک سری رفع تحریم ها، از دی ان اس هایی استفاده می کنند که مسیر اتصال شما به بعضی از سرویس های تشخیص دهنده آی پی را از مسیر کشور های دیگری عبور می دهند. همین امر باعث می شود تا در بعضی مواقع، سیستم تشخیص لوکیشن برنامه ایزی پینگ لوکیشن شما را کشور دیگری تشخیص داده و به شما اجازه دسترسی به برنامه را ندهد. 

تیم **ایزی پینگ** برای حل این مشکل، گزینه **Optimize DNS** را فراهم کرده و شما می توانید با یک کلیک، روی سیستم خودتان دی ان اس های **گوگل** و **کلادفلر** را ست کنید.

بعد از کلیک بر روی این گزینه و پس از چند ثانیه، دی ان اس های **گوگل** و **کلادفلر** روی سیستم اعمال می شود و همچنین **Resolver Cache** نیز پاک می شود، و سپس برنامه از شما درخواست ری استارت اپلیکیشن را می کند که با کلیک بر روی **Restart Now** به صورت اتوماتیک انجام می شود و تغییرات اعمال می شود. 
