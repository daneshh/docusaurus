---
sidebar_position: 4
---

# پلن حرفه ای ( Pro )

پلن **Pro** مناسب دسته خاصی از گیمر ها است که به امکاناتی فراتر از صرفا رفع تحریم بازی ها و پلتفرم ها احتیاج دارند. این دسته از کاربران اغلب گیمر های حرفه ای هستند که به طور جدی بازی ها را دنبال کرده و یا از آن درآمد زایی می کنند.
با توجه به اینکه این دسته افراد، گیم را به عنوان یک حرفه یا شغل به حساب می آورند، طبیعی است که به امکاناتی خاص و غیر معمول نیاز داشته باشند. ما در **EZPing** سعی بر این داریم تا بخشی از نیاز های گیمر های حرفه ای را در **پلن Pro ( حرفه ای )** برآورده کنیم.

در ادامه به برخی از امکانات ارایه شده در پلن **Pro** می پردازیم : 


# قابلیت Multi Internet

قابلیت **Multi Internet** مناسب گیم هایی است که حتی کوچک ترین **لگ و Disconnect** در نتیجه بازی بسیار مهم است و نباید اتفاق بیفتد. 
امروزه با وضعیت اینترنت کشورمان اکثر پلیر های حرفه ای بیش از یک اینترنت دارند تا بتوانند در صورت قطع یا مشکل دار شدن یکی از آنها، اینترنت دیگر خود را وصل کنند. اما این تغییر اینترنت کافی یا حتی سریع نیست و باعث میشود که شما از بازی برای دقایقی دیسکانکت شوید. همچنین بعضی مواقع به دلیل وجود اشکال در برخی شرکت های ارایه دهنده اینترنت، ممکن است شما از بازی دیسکانکت نشوید ولی **از دست دادن داده ها ( Packet Loss )** یا لگ داشته باشید، در این صورت حتی جایگزین کردن اینترنت خود نیز بهینه و منطقی نیست. 

اتصال **Multi-Net** برنامه **[EZPing](https://ezping.ir/)** می تواند این مشکل را حل کند. شما میتوانید با وصل کردن دو یا چند اینترنت به صورت هم زمان به دستگاه خود و سپس روشن کردن گزینه **Multi-Net** ، در لحظه از بهترین پینگ و بهترین حالتی که اینترنت های متصل به دستگاه شما ارایه می دهند بهره ببرید. با این روش میتوانید با نوسانات پینگ، لگ های لحظه ای و قطعی خداحافظی کنید.

برای مثال فرض کنید شما یک اینترنت ثابت **ADSL** و یک اینترنت **سیم کارتی همراه اول** دارید و اینترنت **ADSL** را با کابل شبکه و اینترنت همراه را از طریق **Wi-Fi** یا کابل **USB** به کامپیوتر خود متصل کرده اید. به صورت پیش فرض کامپیوتر شما از یکی از اینترنت ها ( اینترنتی که در تنظیمات سیستم بالاترین اولویت را دارد) برای متصل شدن به بازی استفاده میکند و اینترنت دوم بلا استفاده است. با اتصال **Multi-Net**، نرم افزار **EZPing** به صورت خودکار هر دو اینترنت متصل به کامپیوتر را شناسایی می کند و ارتباط شما با سرور های بازی از طریق هر دو اینترنت برقرار می شود.

فرض کنیم که پینگ تایم ADSL شما پایین تر و حدود 105ms است و پینگ تایم اینترنت همراه اول شما حدود 130ms است. در این صورت شما به طور مداوم در هنگام بازی حدود 105ms پینگ را تجربه خواهید کرد. در صورتی که ADSL شما دچار کوچکترین نوسان یا قطعی بشود، که باعث تایم اوت یا پینگ بالاتر از همراه اول ( 130ms ) شود، شما در بازی لگ و یا تایم اوت نخواهید شد و صرفا تا زمانی که ADSL شما به حالتی بهتر از همراه اول برگردد ارتباط شما با پینگ 130ms همراه اول همچنان برقرار خواهد بود. یا فرض کنید که کسی با خط همراه اول شما تماس بگیرد و اینترنت همراه شما قطع شود، با این روش شما در بازی هیچ گونه قطعی احساس نخواهید کرد زیرا ارتباط ADSL شما همچنان برقرار است و قطعی اینترنت همراه شما را پوشش میدهد. **این فناوری و تغییر مسیر ها به صورت آنی بوده و در کمتر از یک میلی ثانیه اتفاق میوفتد و کاربر به هیچ وجه متوجه آن نمیشود**.

این نوع اتصال به پلیر امنیت خاطر میدهد که در بدترین شرایط نیز در بازی مانده و نگران قطع شدن از بازی نباشد. **همچنین محدودیتی برای تعداد اینترنت های متصل به سیستم وجود ندارد و شما میتوانید هر تعداد اینترنت که دارید را به سیستم متصل کنید، EZPing تمامی اینترنت ها را شناسایی و به کانکشن اضافه می کند. شما حتی میتوانید پس از برقراری ارتباط Pro و در زمانی که آنلاین هستید نیز اینترنت اضافه یا کم کنید**.

بدیهی است که این تکنولوژی باعث میشود تا دیتای مصرفی توسط بازی و سرویس هایی که انتخاب کرده اید از تمامی اینترنت های سیستم شما عبور کند. برای مثال، هنگامی که با حالت **Multi-Net** به بازی **World of Warcraft** متصل هستید، اگر در طول این اتصال حجم مصرفی شما **200MB** باشد، این مقدار از همه ی اینترنت هایی که متصل کرده اید استفاده خواهد شد.
**لذا تا حد امکان به خصوص در هنگام آپدیت بازی ها از حالت **Multi-Net** برنامه استفاده نکنید.**
هرچند که با کمک فناوری **[تفکیک ترافیک](https://docs.ezping.ir/how-it-works/overview#:~:text=%D8%AA%D9%88%D8%B6%DB%8C%D8%AD%20%D8%A7%D8%AC%D9%85%D8%A7%D9%84%DB%8C%20%D8%AA%D9%81%DA%A9%DB%8C%DA%A9%20%D8%AA%D8%B1%D8%A7%D9%81%DB%8C%DA%A9)** حجم مصرفی شما به کمترین حالت میرسد و فقط ترافیک مصرفی توسط بازی هایی که انتخاب کرده اید از طریق برنامه عبور خواهد کرد. **بازی ها به خودی خود ترافیک زیادی مصرف نمی کنند**.

برای اطلاعات بیشتر راجع به حالت Multi-Net [**اینجا**](https://docs.ezping.ir/how-it-works/multi-net-mode) را مطالعه کنید.

# ویژگی های این طرح: 

- **امکان استفاده از حالت Multi-Net**
- امکان استفاده از قابلیت **Custom IP** ( برای اطلاعات بیشتر راجع به این قابلیت ، [این بخش](https://docs.ezping.ir/how-it-works/custom-ips-feature) را مطالعه کنید)
- **این پلن دارای محدودیت اتصال یک کاربر همزمان ( تک کاربره ) بوده و در صورت اتصال بیش از یک کاربر با نام کاربری یکسان، ارتباط شما با سرور قطع خواهد شد.**
- هیچ یک از طرح های **[EZPing](https://ezping.ir/)** شامل محدودیت مدت زمان اتصال نیست.
- هیچ یک از طرح های **[EZPing](https://ezping.ir/)** مناسب دانلود سنگین نیست و پهنای باند کاربر ها به اندازه مورد نیاز برای استفاده از بازی ها و سرویس ها محدود شده است.
- **در این پلن شما به تمامی بازی ها و سرویس ها دسترسی دارید، و امکان اتصال همزمان به 3 سرویس وجود دارد.**
