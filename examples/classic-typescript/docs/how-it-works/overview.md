---
sidebar_position: 1
---

# عملکرد کلی برنامه


به طور کلی عملکرد برنامه ایزی پینگ به گونه ای است که ترافیک دستگاه کاربر ابتدا بر اساس لیست سرویس و بازی های انتخاب شده تفکیک می شود و فقط بسته های اینترنتی ( Packets ) مربوط به سرویس های انتخاب شده از طریق نرم افزار عبور می کند. (برای اطلاعات بیشتر [این بخش](https://docs.ezping.ir/how-it-works/overview#:~:text=%D8%AA%D9%88%D8%B6%DB%8C%D8%AD%20%D8%A7%D8%AC%D9%85%D8%A7%D9%84%DB%8C%20%D8%AA%D9%81%DA%A9%DB%8C%DA%A9%20%D8%AA%D8%B1%D8%A7%D9%81%DB%8C%DA%A9) را مطالعه کنید ) از این رو برنامه **EZPing** هیچ تاثیر و اختلالی در روند اتصال به دیگر سایت ها و برنامه ها ایجاد نمی کند. 

پس از اتصال، ترافیک تفکیک شده ی کاربر با روش ( **AES-128** ) رمزنگاری شده و به سمت سرور های ما ارسال می شود و سپس با تغییر مسیر و عبور از مسیر هایی که شامل تحریم نیست در نهایت به سرور مقصد رسیده و تایید (Register) می شود.

متصل شدن به برنامه ایزی پینگ به راحت ترین شکل ممکن بوده و تمامی موارد لازم برای برقراری ارتباط مانند:

- انتخاب کم ترافیک ترین و بهینه ترین سرور برای اتصال (Clustering)
- ایجاد کارت شبکه های مجازی در سیستم   
- انتخاب بهترین پروتکل اتصال با توجه به اینترت کاربر
- انجام روند تفکیک ترافیک بر اساس لیست انتخابی کاربر 
- و در آخر ایجاد اتصال (Connection) رمز نگاری شده

تنها با یک کلیک و به صورت خودکار توسط نرم افزار انجام میشود.


**به دلیل استفاده از سرور های داخلی، در موارد اتصال به لوکیشن های Tunnel، نوع و شرکت عرضه کننده اینترنت کاربر مهم نیست و اینترنت تمامی اپراتور ها بدون هیچ محدودیتی با سرویس EZPing سازگار است. اما در خصوص اتصال به لوکیشن های Direct، امکان اتصال و کیفیت آن به نوع و شرکت ارایه دهنده اینترنت کاربر بستگی دارد**



## توضیح اجمالی تفکیک ترافیک

در نرم افزار **EZPing** ترافیک عبوری از سرور های نرم افزار بر اساس فهرست انتخابی کاربر مدیریت می شود. برای مثال، در صورتی که کاربر بازی **Warzone** را به فهرست خود اضافه کرده و سپس به سرویس متصل شود، فقط ترافیک ارسالی و دریافتی مرتبط با سرور های **Warzone** و سرور های جانبی مورد نیاز آن مانند **Battle.net** از سرویس رفع تحریم **EZPing** عبور می کند و سایر ترافیک های کاربر (مانند دسترسی به سایتها یا اپلیکیشنهای دیگر) بدون تغییر از مسیر معمولی اینترنت عبور خواهند کرد.
این ویژگی دو مزیت اصلی دارد :
۱. کاربر میتواند تنها سرویس های نیازمند رفع تحریم (مانند بازی پابجی) را انتخاب کند و همزمان برای دسترسی به سایتهای داخلی (که نیاز به IP ایران دارند) یا انجام سایر فعالیتهای آنلاین، مشکلی نداشته باشد.
۲. با هدایت انتخابی ترافیک، مصرف داده از سرورهای EZPing به حداقل میرسد. به همین دلیل، تمام طرحهای اشتراک [EZPing](https://ezping.ir/) بدون محدودیت حجمی (نامحدود) ارائه می شوند.
