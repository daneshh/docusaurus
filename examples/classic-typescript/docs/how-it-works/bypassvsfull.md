---
sidebar_position: 3
---

# تفاوت Bypass و Full

در سرویس رفع تحریم **[EZPing](https://ezping.ir/)**، اکثر سرویس ها و بازی ها دارای دو حالت اتصال **Bypass** و **Full** میباشند. شما میتوانید با استفاده از سوییچ جلوی هر سرویس یا بازی ، حالت اتصال آن را نیز تعیین کنید.

#عکس


# حالت Bypass: 

در این حالت ، سعی بر این بوده که عمل رفع تحریم با ایجاد کمترین تغییر مسیر صورت گیرد، لذا صرفا مسیر سرور هایی که تحریم از سوی آن ها اعمال شده تغییر میکند و در مسیر اتصال شما با سرور های خود بازی تغییری ایجاد نمیشود. از این رو این حالت اتصال، "دور زدن یا Bypass" نام گذاری شده.

برای مثال اگر شما بازی World of Warcraft - EU را انتخاب کنید و سوییچ حالت اتصال را روی Bypass قرار داده و متصل شوید ، میتوانید به خود بازی WoW و لانچر Battle.net که نیازمندی این بازی هست ، دسترسی داشته باشید. به گونه ای که ارتباط درون بازی شما با اینترنت خودتان بوده و از سرور های ما عبور نمیکند. این امر باعث میشود تا ارتباط شما با سرور های بازی به صورت مستقیم بوده و بتوانید با بهترین و پایین ترین پینگ قابل اراعه توسط اینترنت خود به بازی بپردازید.

با استفاده از این روش رفع تحریم، پینگ شما درون بازی ممکن است پایین نیاید ، ولی بالا تر از پینگ خارج خودتان نیز نخواهد بود.

این حالت بیشتر برای اینترنت هایی کاربرد دارد که به نسبت پینگ داخل، پینگ خارج خوبی دارند. لذا اتصال مستقیم به سرور های بازی برایشان بهتر است. معمولا سرویس های اینترنت بی سیم مانند همراه اول ، ایرانسل و مبین نت و به طور کلی اینترنت های سیم کارتی و یا پوینت تو پوینت اینچنین هستند. این اینترنت ها اغلب پینگ داخل حدود 40 تا 70 میلی ثانیه دارند در حالی که پینگ اروپا آنها در شرایط مناسب حدود 110 تا 130 است.

علاوه بر این ، در زمان هایی که سرور های ما دچار اختلال شده و یا از پینگ و شرایط مناسبی برخوردار نیستند، این اختلالات تاثیری روی بازی شما نمی گذارد زیرا کیفیت اتصال و پینگ بالا برای حالت Bypass مهم نیست و صرفا برقرار بودن اتصال کافیست.


# حالت Full:

زمانی که نوع اتصال را روی Full قرار میدهید بر خلاف حالت Bypass تمامی مسیر های بازی مورد نظر ، همچنین مسیر تمامی سرور ها و پلتفرم های مرتبط و مورد نیاز آن از طریق کانکشن EZPing عبور کرده و رفع تحریم میشود. 
در این حالت علاوه بر سرور هایی که از سوی آن ها تحریم اعمال شده ، باقی سرور های درون بازی نیز از مسیر ما عبور میکند و این امر میتواند در استیبل تر شدن اتصال و همینطور حذف پکت لاس و در مواردی نیز کاهش پینگ تایم را به همراه داشته باشد. 

بعضی از پلتفرم ها یا بازی ها صرفا سرور های ورود به اکانت را محدود کرده اند که این سرویس ها با حالت Bypass به راحتی قابل دسترسی هستند ، اما بازی هایی که خود سرور داخل بازی آن ها شامل محدودیت ها و تحریم ها نیز میباشد ، با حالت Bypass قابل دسترسی نیستند و باید حالت Full را انتخاب کنید.
همچنین در مواردی اگر نیاز باشد که در روند اتصال شما با بازی ، هیچ ردی از آی پی ایران وجود نداشته باشد ، میبایست حالت Full را انتخاب کنید.

استفاده از حالت Full علاوه بر موارد بالاّ، به شما امکان استفاده از حالت Pro را نیز میدهد. حالت Pro برای کاربرانی که طرح اکانت آنها Pro باشد قابل استفاده است. برای کسب اطلاعات بیشتر راجع به سرویس Pro **[اینجا](https://docs.ezping.ir/how-it-works/promode)** را مطالعه کنید.














_*طبیعی است که با اینترنت های سیم کارتی و وایرلس که پینگ داخلی بالایی دارند ، استفاده از حالت فول پینگ شما را کمی افزایش دهد. پیشنهاد میشود در صورتی که از این اینترنت های غیر ثابت و وایرلس استفاده میکنید، و اگر بازی مورد نظر شما حالت **Bypass** را پشتیبانی کرده و قابل اجراست، برای تجربه ی پینگ بهتر حالت **Bypass** را انتخاب کنید. در غیر این صورت از گزینه ی **Full** استفاده کنید.*_

